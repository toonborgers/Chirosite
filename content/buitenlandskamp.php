<div class="titlecontainer">
	<span class="titletext">Buitenlands kamp Plaffeien 2016</span>
</div>
<div class="bodytext">
	<p>Beste Chiro-ouder,</p>

<p>Je zult het hier en daar misschien al eens ergens opgevangen hebben bij den bakker of bij de kapper, of misschien bij het afzetten van uw zoontje op zondagmiddag: de Chirojongens hebben weeral grootse plannen…
</p>
<p><b>Volgend jaar, in 2016, gaan de chiroboys weer met zijn allen op buitenlands kamp!!!
</b></p><p>
De plannen voor dit kamp kwamen de afgelopen jaren al wel eens ter sprake maar dit jaar hebben we van deze losse ideeën werkelijkheid gemaakt. We besloten om deze reis te ondernemen en zagen de perfecte gelegenheid om een traditie in stand te houden en een buitenlands kamp te plannen naar het verre Plaffeien. 
</p><p>
Waarom nu eigenlijk juist Plaffeien? Plaffeien is het zusterdorp van Kasterlee en iedereen staat erg open voor ons. Ook zijn we met de Chiro al 2x in Plaffeien op kamp geweest, één keer in 1993 en één keer in 2006, en veel van de leiders nu zijn er als kleine bengel al geweest. Het is voor ons ook een uitstekende kans om met de leiders van toen samen te werken, ze zijn van onschatbare waarde. Ze kunnen ons nuttige tips geven over hoe ze het toen hebben aangepakt en waar je zoal moet op letten.
</p><p>
Ook de samenwerking met de plaatselijke Chiro is heel tof, en zij komen zelf volgend jaar ook terug naar België op kamp. Van een zotte uitwisseling gesproken. 
</p><p>
Met deze brief willen we u dus op de hoogte brengen dat we volgend jaar met heel de Chiro op buitenlands kamp gaan, namelijk van 14 tot 24 juli 2016: van de kleinste Sloeber tot de stoerste Aspirant. We zullen met zijn allen 10 dagen tussen de hoge bergen kamperen en er een onvergetelijke van maken. Want in Zwitserland zitten we letterlijk tussen de hoge bergen en naast de wilde bergrivieren, ideaal om ons eens goed uit te leven. 
Verdere info over deze reis zal zeker goed van tevoren overgebracht worden maar we willen toch al eens laten weten wat voor een mooie kans er voor het grijpen ligt. Zo volgt er zeker nog een info-avond in Zwitsers thema, een duidelijke beschrijving van ons kamp,… 
</p><p>
Heeft u nu al vragen of opmerkingen, stuur gerust een mailtje naar:
<a href="mailto:wannes.boonen@chirokasterlee.be">Wannes Boonen</a>, <a href="mailto:gert.boonen@chirokasterlee.be">Gert Boonen</a>
<p>
</div>